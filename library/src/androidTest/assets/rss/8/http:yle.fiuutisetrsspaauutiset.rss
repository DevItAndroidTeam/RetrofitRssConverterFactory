<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">      <channel>        <language>fi</language>        <title>Yle Uutiset | Pääuutiset</title>        <description>Yle Uutiset | Pääuutiset</description>        <link>http://yle.fi/uutiset/</link>        <atom:link href="http://feeds.yle.fi/uutiset/v1/majorHeadlines/YLE_UUTISET.rss" rel="self" type="application/rss+xml"/>        <category>Pääuutiset</category>        <item>          <title>Turkin oppositio ei luovuta – Kansanäänestyksessä hyväksytyt leimaamattomat äänet punnitaan seuraavaksi oikeudessa</title>          <link>http://yle.fi/uutiset/3-9576047?origin=rss</link>          <description>Turkin pääoppositiopulue haluaa viheltää pelin presidentin valtaoikeuksien laajentamisesta poikki, kunnes oikeus ratkaisee sunnuntain äänestyksen leimaamattomien äänten kohtalon.</description>          <content:encoded><![CDATA[<p class="yle__article__paragraph">Turkin oppositio on edelleen tyytymätön vaalilautakunnan päätökseen hyväksyä myös leimaamattomat äänet sunnuntain kansanäänestyksessä, jossa kysyttiin kannatusta presidentin valtaoikeuksien laajentamiselle.</p><p class="yle__article__paragraph">Jo äänestyspäivänä kaksi oppositiopuoluetta ilmoitti vaativansa, että ainakin 37 prosenttia äänistä on laskettava uudelleen.</p><p class="yle__article__paragraph">Nyt tasavaltalaisen kansanpuolueen (CHP) varapuheenjohtaja Bülent Tezcan ilmoitti, että leimaamattomien äänten hyväksyminen on lainvastaista, ja asia viedään oikeuden ratkaistavaksi.</p><p class="yle__article__paragraph">– Teemme korkeimpaan hallinto-oikeuteen valituksen, jossa vaadimme perumaan keskusvaalilautakunnan päätöksen hyväksyä leimaamattomat äänet, hän sanoi.</p><p class="yle__article__paragraph">CHP:n tueksi on asettunut myös toinen oppositiopuolue.</p><p class="yle__article__paragraph">Tezcanin mukaan puolue vaatii myös, että äänestyksen virallista tulosta ei julkisteta ennen kuin asia on ratkaistu. Alun perin viralliset tulokset on tarkoitus julkistaa 10–12 päivää äänestyksen jälkeen.</p><p class="yle__article__paragraph">Pääministeri Binali Yıldırım sanoi uutistoimisto AP:n mukaan, että vaalitulos on lopullinen, sitä pitää kunnioittaa, ja on hyödytöntä yrittää haastaa sitä oikeudessa.</p><p class="yle__article__paragraph">Turkin presidentti Recep Tayyip Erdoğan voitti sunnuntaina äänestyksen, joka laajentaa presidentin oikeuksia entisestään. Kansainvälisten vaalitarkkailijoiden mukaan äänestyksessä oli epäselvyyksiä.</p><p class="yle__article__paragraph"><em class="yle__article__emphasis">Reuters, AP</em></p>]]></content:encoded>          <pubDate>Fri, 21 Apr 2017 16:38:42 +0300</pubDate>          <category>Ulkomaat</category><category>Turkki</category><category>äänestäminen</category><category>Presidentin valtaoikeudet</category><category>vaalit</category><category>Oppositiopuolue</category><category>poliittinen päätöksenteko</category><category>Keskusvaalilautakunta</category><category>demokratia</category><category>kansanäänestykset</category><category>korkein hallinto-oikeus</category><category>Binali Yıldırım</category><category>presidentit</category><category>poliittinen osallistuminen</category>          <guid isPermaLink="false">http://yle.fi/uutiset/3-9576047</guid>          <enclosure url="http://images.cdn.yle.fi/image/upload//w_205,h_115,q_70/13-3-9576260.jpg" type="image/jpeg" length="0"/>        </item><item>          <title>Vangin äiti: Vartijat kiusasivat poikaani – &quot;Täälläkö se murhamies vielä mussuttaa?&quot;</title>          <link>http://yle.fi/uutiset/3-9559929?origin=rss</link>          <description>Asperger-vangin äiti sanoo poikansa joutuneen vartijoiden kiusaamaksi. Äiti arvostelee myös vankien terveydenhoitoa. Rikosseuraamuslaitos myöntää, ettei parhaalla mahdollisella tavalla ole onnistuttu.</description>          <content:encoded><![CDATA[<p class="yle__article__paragraph">Tämän jutun päähenkilö on noin kolmekymmentävuotias mies, jota kutsutaan tässä jutussa Matiksi. Hän ei itse halua kertoa vankilakokemuksistaan, mutta on antanut äidilleen luvan kertoa niistä Ylelle. Äiti haluaa antaa haastattelun niin, ettei häntä voi tunnistaa.</p><aside class="yle__article__aside"><h4 class="yle__article__heading yle__article__heading--h4">Lue myös:</h4><p class="yle__article__paragraph"><a class="yle__article__link" href="http://yle.fi/uutiset/vankilanjohtaja_lahetti_vangin_aidille_omituisen_sahkopostin__se_oli_loukkaavin_viesti_ikina/9560078">Vankilanjohtaja lähetti vangin äidille omituisen sähköpostin – &quot;Se oli loukkaavin viesti ikinä&quot;</a></p><p class="yle__article__paragraph"><a class="yle__article__link" href="http://yle.fi/uutiset/murhasta_tuomitun_matin_aiti_asperger-poikani_saama_tuomio_on_oikeusmurha/7903783">Murhasta tuomitun Matin äiti: Asperger-poikani saama tuomio on oikeusmurha</a></p></aside><p class="yle__article__paragraph">Matti tuomittiin vuonna 2012 alentuneesti syyntakeisena tehdystä murhasta 10 vuoden ja 6 kuukauden pituiseen määräaikaiseen vankeusrangaistukseen. Ensikertalaisena hän suorittaa puolet tuomiostaan.</p><p class="yle__article__paragraph">Matti pääsi aivan äskettäin koevapauteen.</p><h3 class="yle__article__heading yle__article__heading--h3">“Pojan on tärkeää saada kuntoutusta”</h3><p class="yle__article__paragraph"><a class="yle__article__link" href="http://yle.fi/uutiset/3-7903783">Tässä kaksi vuotta sitten</a> julkaistussa jutussa Matin äiti kertoo Matin tuomioon johtaneista tapahtumista ja oikeudenkäynneistä.</p><p class="yle__article__paragraph">Ennen oikeudenkäyntiä Matille tehtiin mielentilatutkimus. Siinä selvisi, että hänellä on Aspergerin oireyhtymä. Matin äidin mukaan Aspergerin oireyhtymää ei ole ymmärretty poliisin tutkinnassa. Äiti myös väittää, että Suomessa tuomioistuimetkaan eivät lainkaan ymmärrä Aspergerin oireyhtymää.</p><p class="yle__article__paragraph">– Suomessa tuomioistuimet eivät ymmärrä neuropsykiatrisia aivotoiminnan kehityshäiriöitä tuomioita määrätessään. Tätä mieltä on myös moni Matin tapaukseen tutustunut rikosoikeuden ja lääketieteen asiantuntija, äiti sanoo.</p><p class="yle__article__paragraph">Asperger-ihmistä ei ymmärretä myöskään vankilassa, sanoo Matin äiti.</p><p class="yle__article__paragraph">– Olin kutsuttuna Matin mielentilatutkimuksen loppupalaveriin. Tuolloin sanottiin, että aloittakaa valmistautuminen siihen, että poika tulee siviiliin. Sanottiin, että hänen on tärkeää saada kuntoutusta Aspergerin oireyhtymään.</p><p class="yle__article__paragraph">Rangaistuksen alkuvaiheessa Matin luona vankilassa kävi kolme kertaa psykiatri, joka on autismin asiantuntija. Äiti maksoi itse psykiatrin käynnit.</p><p class="yle__article__paragraph">– Yritin viestittää koko ajan terapian ja kuntoutuksen tarvetta, mutta vankiterveydenhuollon yksikkö ei sitä hänelle antanut. Se ei myöskään antanut lupaa ulkopuoliseen kuntoutukseen, jonka itse olisin kustantanut.</p><h3 class="yle__article__heading yle__article__heading--h3">Apulaisoikeusasiamies: Aspergerin oireyhtymää ei huomioitu, kuten olisi pitänyt</h3><p class="yle__article__paragraph">Matin äiti on tehnyt lukuisia kanteluja Matin vankilavuosista. Apulaisoikeusasiamies totesi lausunnossaan, että Matin Aspergerin oireyhtymää ja siitä aiheutuvia erityispiirteitä ei ole otettu terveydenhuollossa huomioon niin hyvin, kuin olisi ollut tarpeen. Laiminlyöntejä oli useita.</p><p class="yle__article__paragraph">– Kun yksityinen psykiatri oli käynyt vankilassa poikaani tutkimassa, hänen lausuntonsa toimitettiin Rikosseuraamuslaitokselle. Myöhemmin kävi ilmi, ettei lausuntoja ollut lähetetty vankien terveydenhuoltoon, eikä vankiloihin, joissa poikani oli. Tähän oikeusasiamieskin puuttui.</p><p class="yle__article__paragraph">Oikeusasiamiehen mukaan terveydenhuolto ei myöskään missään vaiheessa arvioinut, olisiko Matti ollut kuntoutuksen tarpeessa. Terveydenhuolto myös laiminlöi Matin terveystarkastuksen, jossa olisi voitu selvittää hänen työkykyään.</p><p class="yle__article__paragraph">– Sanotaan, että vangeille kuuluu siviilitasoinen terveydenhoito. Mutta jos olet vammainen ja sairas vanki, niin ei sitä ole.</p><h3 class="yle__article__heading yle__article__heading--h3">“Vammanen, älä sekoo"</h3><p class="yle__article__paragraph">Äidin mukaan Matti joutui vankilassa vanginvartijoiden kiusaamaksi. Matti on vuosien aikana soittanut usein äidilleen vankilasta ja kertonut, mitä vanginvartijat ovat hänelle sanoneet.Äiti on kirjannut Matin puhelut tarkasti muistiin.</p><p class="yle__article__paragraph">Tässä muutama esimerkki äidin muistiinpanoista:</p><p class="yle__article__paragraph">– Kun kyseessä on vammainen ihminen, ja äitinä tietää, miten häntä kohdellaan, niin kyllä se olisi paljon helpompaa olla itse siellä vankilassa, äiti sanoo.</p><h3 class="yle__article__heading yle__article__heading--h3">“Viiden vuoden aikana yksi hyvä esimies” </h3><p class="yle__article__paragraph">Äiti laskee, että Matilla on ollut viiden vuoden aikana 16 eri sijoitusta. Lukuun sisältyvät kaikki siirtymät vankisairaaloista vankiloihin ja avovankiloista suljettuihin vankiloihin. Yksi siirto avovankilasta suljettuun vankilaan tehtiin, koska Matti rikkoi poistumissääntöjä.</p><p class="yle__article__paragraph">Yhteensä Matti on ollut kahdeksassa eri vankilassa.</p><p class="yle__article__paragraph">– Poikaa on siirrelty milloin minnekin. Hän on joutunut kohtaamaan aina uudet ihmiset, vangit ja henkilökunnan. Tämä on raskasta Asperger-ihmiselle, joka tarvitsisi rutiineja ja omaa rauhaa.</p><p class="yle__article__paragraph">Myös Matin äiti on viime viiden vuoden aikana ollut yhteydessä useisiin vankilaviranomaisiin kuten rikosseuraamusesimiehiin. Heistä osa on äidin mukaan jopa julmia, ja he eivät ymmärrä vammaista ihmistä.</p><p class="yle__article__paragraph">Matin äiti sanoo kuitenkin tavanneensa viiden vuoden aikana yhden oikein hyvän rikosseuraamusesimiehen. Hän työskentelee Kylmäkosken vankilassa.</p><p class="yle__article__paragraph">– Hän otti poikani omalle osastolleen. Hän myös etsi oma-aloitteisesti tietoa Aspergerin oireyhtymästä, jotta voisi ymmärtää poikani erityispiirteitä ja sitä, miten hän poikkeaa neurologisesti normaaleista ihmisistä.</p><h3 class="yle__article__heading yle__article__heading--h3">Matin tuomio maksaa noin 400 000 euroa</h3><p class="yle__article__paragraph">Kun Matti joutui vankilaan, hänellä oli suoritettuna yliopistotutkinto, ja hän opiskeli parhaillaan ammattitutkintoa. Äidin mukaan Matti olisi halunnut opiskella myös vankilassa ollessaan, tai tehdä mielekästä työtä.</p><p class="yle__article__paragraph">– Tähän ei annettu mahdollisuutta. Poikaani on käytännössä makuutettu viisi vuotta. Hänen psyykkinen ja fyysinen kuntonsa on romahtanut.</p><p class="yle__article__paragraph">Rikosseuraamuslaitoksen tuoreimman tilinpäätös- ja toimintakertomuksen mukaan vankilavuorokausi suljetussa vankilassa maksaa 215 euroa. Matin vankeus on tullut maksamaan veronmaksajille noin 400 000 euroa.</p><p class="yle__article__paragraph">– Jos poikani olisi saanut vankilassa tarvittavaa kuntoutusta, hän olisi todennäköisesti työkykyinen. Nyt yhteiskunta saa hänestä työkyvyttömyyseläkeläisen.</p><h3 class="yle__article__heading yle__article__heading--h3">Äiti haki poikansa vankilasta</h3><p class="yle__article__paragraph">Kun Matti pääsi avovankilasta koevapauteen, hänen äitinsä kävi hakemassa poikansa autolla kotiin.</p><p class="yle__article__paragraph">Matin vapautumisestakaan ei äidillä ole hyvää sanottavaa.</p><p class="yle__article__paragraph">– Viisi vuotta oli tiedossa, että poikani tarvitsee vammansa vuoksi erityistä tukea vapautuessaan. Kun hänet vapautettiin, mitään tukea ei ollut tarjolla siviilissä. Eikä sen paremmin asuntoakaan, äiti sanoo.</p><p class="yle__article__paragraph">Äiti hankki pojalleen asunnon ja maksoi vuokran.</p><p class="yle__article__paragraph">– Rikosseuraamuslaitoksen ydintehtäviä on vankien palauttaminen takaisin yhteiskuntaan. Meidän tapauksessamme siitä ei ollut tietoakaan. Ilman minua poikani olisi joutunut vankilasta kadulle.</p><h3 class="yle__article__heading yle__article__heading--h3">"Ei onnistuttu parhaalla mahdollisella tavalla"</h3><p class="yle__article__paragraph">Rikosseuraamuslaitoksen pääjohtaja Esa Vesterbacka myöntää, että Matin terveydenhoidossa epäonnistuttiin.</p><p class="yle__article__paragraph">– Apulaisoikeuasiamiehen päätöksessä todetaan, että parhaalla mahdollisella tavalla ei ole onnistuttu. Toisaalta myöskin todetaan, että tilanne on pyritty ottamaan huomioon ja etsimään ratkaisuja, mutta ei kuitenkaan olla kyllin hyvin onnistuttu, Vesterbacka sanoo Ylelle.</p><p class="yle__article__paragraph">Suomen vankiloissa on yli 3 000 vankia. Vesterbackan mukaan kaikkien vankien ongelmia ei voida ottaa huomioon.</p><p class="yle__article__paragraph">– Vankila on ensisijaisesti suunniteltu rangaistuksen täytäntöönpanoa varten. Vangeista lähes 90 prosenttia on päihderiippuvaisia. Heillä on myös sosiaalisia ongelmia ja mielenterveysongelmia, hyvin monenlaisia ongelmia. Meillä ei ole mitään mahdollisuuksia rakentaa vankilaan sellaista terveydenhuollon tai sosiaalihuollon palveluverkostoa, joka vastaisi kaikkiin niihin moninaisiin ongelmiin, mitä vangeilla on.</p><h3 class="yle__article__heading yle__article__heading--h3">Rikosseuraamuslaitoksen pääjohtaja: Virkamiehillä korkea salassapitovelvoite</h3><p class="yle__article__paragraph">Vankeinhoidon korkein virkamies sanoo, että vankien asioissa virkamiehillä on hyvin vahva salassapitovelvoite.</p><p class="yle__article__paragraph">– Tämä saattaa johtaa siihen, että uutisjutusta tulee yksipuolinen ja Rikosseuraamuslaitoksen kannalta kielteinenkin, mutta yksittäisen vangin asioita en voi juurikaan kommentoida, Rikosseuraamuslaitoksen pääjohtaja Vesterbacka sanoo.</p><p class="yle__article__paragraph">Siihen, ettei Matti ole äidin mukaan saanut mahdollisuutta opiskella tai tehdä mielekästä työtä, Vesterbacka toteaa näin:</p><p class="yle__article__paragraph">– Se, että joku olisi useita vuosia vankilassa, eikä häntä sijoitettaisi mihinkään toimintaan, tai yritettäisi useampaankin toimintaan, niin ei se kyllä näin voi olla.</p><p class="yle__article__paragraph">Vesterbacka ei tiedä, ovatko vartijat kutsuneet Mattia vammaiseksi tai sanoneet hänelle muita loukkavia asioita, joita tässä jutussa on kerrottu.</p><p class="yle__article__paragraph">– Voin mennä takuuseen hyvin suuresta osasta meidän henkilökuntaamme, että tällaista kielenkäyttöä ei ole. Mutta jos tällaista on, se on tietysti täysin epäammattimaista, sopimatonta, enkä missään nimessä hyväksy tällaista kielenkäyttöä.</p><p class="yle__article__paragraph"><strong class="yle__article__strong">Lue myös: </strong><a class="yle__article__link" href="http://yle.fi/uutiset/vankilanjohtaja_lahetti_vangin_aidille_omituisen_sahkopostin__se_oli_loukkaavin_viesti_ikina/9560078">Vankilanjohtaja lähetti vangin äidille omituisen sähköpostin – &quot;Se oli loukkaavin viesti ikinä&quot;</a></p>]]></content:encoded>          <pubDate>Fri, 21 Apr 2017 17:00:32 +0300</pubDate>          <category>rangaistukset</category><category>vankeinhoito</category><category>Kotimaan uutiset</category><category>vankeus</category><category>Rikosseuraamusvirasto</category><category>Aspergerin oireyhtymä</category><category>vangit</category><category>vartijat</category><category>Neuropsykiatriset toimintahäiriöt</category><category>autismi</category><category>oikeuslaitos</category>          <guid isPermaLink="false">http://yle.fi/uutiset/3-9559929</guid>          <enclosure url="http://images.cdn.yle.fi/image/upload//w_205,h_115,q_70/13-3-9562669.jpg" type="image/jpeg" length="0"/>        </item><item>          <title>Presidentti Niinistö tiedustelulain aikataulusta: &quot;Niin pian kuin mahdollista&quot;</title>          <link>http://yle.fi/uutiset/3-9576355?origin=rss</link>          <description>Tasavallan presidentti Sauli Niinistö kertoi Ylen haastattelussa uskovansa, että tiedustelulakeihin liittyvät perustuslailliset kysymykset pystytään ratkaisemaan. </description>          <content:encoded><![CDATA[<p class="yle__article__paragraph">Hallitus ajaa tiedustelulainsäädännön uudistamista mahdollisimman nopeassa aikataulussa. Presidentti Sauli Niinistö tukee asian kiireellistä käsittelyä eduskunnassa.</p><p class="yle__article__paragraph">Tiedustelulait vaativat muutoksia perustuslakiin, joiden käsittely nopeutetusti vaatii viiden kuudesosan enemmistön.</p><p class="yle__article__paragraph">– Olen nyt kolmen hallituksen aikana keskustellut kaikkien eduskuntapuolueiden puheenjohtajien kanssa tiedustelulainsäädännön saattamisesta ajan tasalle. Kun aloituksesta alkaa olla jo nelisen vuotta niin suhtaudun automaattisesti tähän niin, että niin pian kuin mahdollista, Niinistö sanoi Ylen haastattelussa.</p><p class="yle__article__paragraph">Tiedustelulainsäädäntöön liittyy perustuslaillisia kysymyksiä yksityisyyden suojasta, mutta Niinistö ei pidä niiden ratkaisemista mahdottomana.</p><p class="yle__article__paragraph">– Ymmärtääkseni ne kyetään kyllä ratkaisemaan.</p><p class="yle__article__paragraph">Presidentti ja valtioneuvoston ulko- ja turvallisuuspoliittinen ministerivaliokunta käsittelivät tänään kokouksessaan kansainväliseen terrorismiin liittyvää tilannekuvaa. Keskustelun ajankohtaisuutta korosti Pariisin eilinen terrori-isku, jossa raskaasti aseistautunut hyökkääjä avasi tulen poliiseja vastaan.</p><p class="yle__article__paragraph">Presidentinvaaleihin valmistautuvassa Ranskassa isku saattaa vaikuttaa vaaliasetelmiin, Niinistö arvioi.</p><p class="yle__article__paragraph">– Epäilemättä se vaikuttaa ihmisten mielipiteisiin ja saattaa olla, että ajoitus liittyy juuri noihin vaaleihin. Siihen on vielä kovin aikaista ottaa kantaa, miten se vaikuttaa. En ole vielä toistaiseksi nähnyt, että kukaan ehdokas olisi pyrkinyt nappaamaan siitä populistista hyötyä, mutta ehkä me näemme sellaisiakin yrityksiä vielä.</p><p class="yle__article__paragraph">Ranskan presidentinvaalien ensimmäinen äänestyskierros on jo sunnuntaina. Terrori-iskun on arvioitu nostavan äärioikeistolaisen Marine le Penin kannatusta.</p>]]></content:encoded>          <pubDate>Fri, 21 Apr 2017 17:09:40 +0300</pubDate>          <category>tiedustelulainsäädäntö</category><category>Sauli Niinistö</category><category>politiikka</category><category>Kotimaan uutiset</category><category>vakoilu</category><category>Kansallinen Kokoomus</category><category>presidentit</category><category>suomalaiset poliitikot</category><category>terrorismi</category><category>tiedustelu</category><category>perustuslait</category><category>Ulko- ja turvallisuuspoliittinen ministerivaliokunta</category><category>Suomen politiikka</category><category>poliitikot</category><category>oikeistopuolueet</category><category>vaalit</category>          <guid isPermaLink="false">http://yle.fi/uutiset/3-9576355</guid>          <enclosure url="http://images.cdn.yle.fi/image/upload//w_205,h_115,q_70/13-3-9576425.jpg" type="image/jpeg" length="0"/>        </item>   </channel>    </rss>
